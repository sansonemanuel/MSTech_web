---
title: "Cos'è il 5G e perché si parla di rivoluzione"
date: 2021-01-02T10:07:47+06:00
draft: false

# post thumb
image: "https://res.cloudinary.com/mstech/image/upload/v1609685332/MSTech/post_thumbnails/5g_knq1yy.jpg"

# meta description
description: "Cos'è il 5G e perché si parla di rivoluzione"

# taxonomies
categories:
  - "Tech"
tags:
  - "5g"
  - "rete"
  - "telecomunicazioni"
 

# post type
type: "featured"
---

## Cosa significa 5G?

Nel campo delle telecomunicazioni e più in particolare della telefonia mobile cellulare si utilizza il termine 5G per indicare tutti gli standard e le tecnologie successive quelle del 4G. La lettera G, infatti, sta  banalmente per **"Generazione" delle tecnologie wireless**.

## Cosa cambia col 5G?

Stando ai dati tecnici garantiti dalle specifiche 5G la vera domanda da porsi sarebbe “cosa non cambia con questa tecnologia?”. Perché, se fino al quarto salto generazionale i principali miglioramenti si sono concretizzati in discreti aumenti delle velocità di trasmissione e sviluppi volti ad ottimizzarne l'affidabilità, in questo caso ci troviamo di fronte ad una vera e propria rivoluzione tecnologica:

1. Notevoli aumenti di velocità per il trasferimento dei dati
2. Riduzioni delle latenze nelle comunicazioni
3. Accrescimento della banda dati


Ma attenzione, non stiamo parlando di buoni o discreti miglioramenti in questi termini, col 5G avremo **velocità di trasferimento dati da 10 a 1000 volte superiori rispetto alle tecnologie precedenti**, ed una banda di connessione fino a 1000 volte più grande che consentirà a miliardi di dispositivi di connettersi ad un'unica rete. Per non parlare poi delle **latenze pressoché nulle** che, per intendersi, porteranno video-chiamate e gaming online ai limiti del real-time.

## In che modo dovrebbe rappresentare una rivoluzione?

Correva l'anno 2007 e, nei pressi del MacWorld di San Francisco, Steve Jobs presentava il primo iPhone.

Siamo tutti consapevoli di quanto gli smartphone, per come li conosciamo oggi, abbiano rivoluzionato la vita delle persone in ogni aspetto. Se **adesso risulta normale essere costantemente interconnessi** e trasportare il "mondo intero" nelle proprie tasche, questo non lo era certo prima del 2007. Ricerche, condivisione, streaming, lettura, fotografia, comunicazione, creatività, sport, IOT e chi più ne ha più ne metta.
Come può dunque, una nuova tecnologia Wireless, portare un valore aggiunto così sostanziale nel bel mezzo di una rivoluzione?
La risposta è semplice: questa rivoluzione sta andando avanti solo "nelle nostre tasche". Abbiamo in mano il futuro, la fantascienza, un 'gioiello' di tecnologia in grado di fare qualunque cosa.. ma cosa fa realmente?
Ci permette di apprendere una nuova ricetta, impostare un timer per i tempi di cottura e condividerla successivamente con i nostri "amici".
Credete davvero che tutta questa evoluzione tecnologica sia focallizzata solo su questo? Davvero non notate come il mondo, fuori dal nostro telefono, sia rimasto fermo a 12 anni fa?

Per sintentizzare il concetto, potremmo dire che il 5G rappresenti la raccolta dei frutti, i cui semi sono stati gettati una dozzina di anni fa.

## Dunque ruota tutto attorno agli smartphone?

Ruota tutto attorno ad un mondo ed una forma mentis che non sarebbero stati possibili senza l'avvento degli smartphone.
La diffusione di questi dispositivi, infatti, si è estesa a macchia d'olio nel corso degli anni inondando categorie di persone che, prima di allora, a malapena utilizzavano un normale telefono cellulare.
Basti pensare alla "nonna connessa a Facebook" oppura nostra madre, che prima di avere uno smartphone non riusciva neanche ad accendere un pc o concepirne lo scopo.
Lo smartphone ha dunque permesso a tutti, o quasi, di familiarizzare con la tecnologia, di accoglierla nella propria vita e farne un uso più o meno quotidiano.
Adesso chiunque possieda uno smartphone è consapevole che, mediante il solo utilizzo della propria voce, sarebbe potenzialmente in grado di accendere la luce del soggiorno o chiudere automaticamente le tapparelle attraverso il concetto di ioT.

## Come si relazione il 5G all' Internet of Things?

Come per gli smartphone, ioT è un concetto non troppo moderno ma arrivato da poco sulle nostre "tavole".
Di punto in bianco tutti sanno di cosa si parli, tutti possiedono Alexa o Google Home e, per tornare all'esempio precedente, tutti accendono la luce del soggiorno dal proprio divano.
Ancora una volta ci viene offerta la possibilità di familiarizzare, attraverso un utilizzo più o meno utile, con una tecnologia pronta ad inondare la nostra vita. Siamo in grado di comprendere quanto tutto questo sia ancora ad una fase prematura e sperimentale ma che allo stesso tempo funziona e rivoluzionerà, anche grazie al 5G, le **abitazioni del futuro**.
Stiamo parlando di intelligenza artificiale, realtà virtuale, domotica e tanti altri concetti che ormai non dovrebbero risultarci troppo estranei. Abbiamo già assunto le giuste 'dosi' di tutto questo.  Sappiamo di cosa si parli, sappiamo che non può farci del male e anzi, può rilevarsi molto utile in determinate circostanze.
Un esempio concreto? Pensiamo per esempio ai veicoli a guida autonoma o, più semplicemente, interconnessi. Attraverso la rete 5G **le autovetture potranno scambiarsi elevate quantità di informazioni** riguardanti condizioni stradali e situazioni improvvise volte a migliorare la nostra esperienza di guida e, sopratutto, ad aumentarne la sicurezza riducendo così al minimo il numero di incidenti.
O ancora pensiamo al controllo remoto di dispositivi: Le latenze pressoché nulle del 5G permetteranno un **comando quasi real-time di qualunque dispositivo**, da più banale drone, ad un macchinario industriale. Estendiamo ora questi semplici concetti a qualunque campo di applicazione: smart city,  telemedicina, agricoltura, automazione industriale, pagamenti, turismo, istruzione ed un infinità di altri ambiti accomunati da un'antica necessità: riuscire a trasportare enormi quantità di dati digitali in tempi brevissimi, in modo costante, affidabile e sicuro.

Stiamo parlando di un cambiamento non volto a migliorare le attuali infrastrutture comunicative ma, di fatto ,a stravolgerle e ripensarle da zero. 

## Si tratta di una necessità imprescindibile?

In un certo senso si. Se è vero che il passaggio al 5G stravolgerà sotto molti aspetti il nostro modo di interagire con la tecnologia su base giornaliera, questo risulterà anche una fase fondamentale per continuare ad utilizzare una rete mobile a banda larga. Secondo alcuni studi infatti, il 4G risulterebbe sempre meno efficacie a causa di una sempre più reale saturazione che, sopratutto nelle città metropolitane più affollate, starebbe portando a notevoli rallentamenti. La banda estesa del 5G dovrebbe dunque sopperire anche a queste problematiche, rendendole pressoché irrilevanti.


